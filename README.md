# Sales Growth Forecast for Ornaments & Other Categories in 2026
โครงการคาดการณ์ยอดขายและวิเคราะห์ปัจจัยที่มีผลต่อยอดขายของหมวด Ornaments และ Other เพื่อสนับสนุนการวางแผนเชิงกลยุทธ์ด้วยวิธีการทาง Data Analytics และ Predictive Modeling

---

## 1. บทนำและความเป็นมา (Introduction & Background)

ธุรกิจอีคอมเมิร์ซในปัจจุบันมีการแข่งขันสูงและต้องอาศัยข้อมูลเชิงลึกในการตัดสินใจ โดยเฉพาะในหมวดสินค้า Ornaments และ Other
ซึ่งมีความผันผวนของยอดขายอันเนื่องมาจากฤดูกาล พฤติกรรมผู้บริโภค และปัจจัยด้านราคา

แม้ยอดขายรวมจะอยู่ในระดับที่ดี แต่ยังพบความไม่เสถียรของกำไร ทำให้จำเป็นต้องพัฒนาโมเดลพยากรณ์ยอดขาย เพื่อใช้วางแผนด้านสต๊อก โปรโมชั่น และกลยุทธ์ราคาในปี 2026

---

## 2. วัตถุประสงค์ของโครงการ (Research Objectives)

- วิเคราะห์โครงสร้างและรูปแบบของยอดขายในหมวด Ornaments และ Other  
- วิเคราะห์ตัวแปรทางธุรกิจที่ส่งผลต่อยอดขาย เช่น อายุผู้ซื้อ ค่าจัดส่ง จำนวนสินค้า และเรตติ้ง  
- สร้างกรอบการวิเคราะห์เพื่อสนับสนุนการตัดสินใจด้านการตลาดและการบริหารสินค้าคงคลัง
- พัฒนาโมเดลพยากรณ์ยอดขายรายเดือนสำหรับปี 2026 ในหมวด Ornaments และ Other  
- ประเมินประสิทธิภาพของโมเดลด้วยตัวชี้วัด R² และ RMSE เพื่อหาโมเดลที่เหมาะสมที่สุด  

---

## 3. คำถามการวิจัยและสมมติฐาน (Research Questions & Hypothesis)

### Research Questions

1. ปัจจัยใดมีผลต่อยอดขายของหมวด Ornaments และ Other มากที่สุด  
2. พฤติกรรมของผู้ซื้อ เช่น อายุ เพศ ประเทศ หรือช่วงวัน มีอิทธิพลต่อยอดขายหรือไม่
3. ใช้การวิเคราะห์ข้อมูลเชิงสำรวจ (EDA) เพื่อสร้าง Business Insights สำหรับการวางแผนเชิงกลยุทธ์  
4. โมเดล Machine Learning สามารถทำนายยอดขายได้แม่นยำเพียงใด  
5. ผลลัพธ์จากการวิเคราะห์สามารถนำไปใช้สนับสนุนการตัดสินใจด้านการตลาดและการบริหารสินค้าคงคลังได้หรือไม่ 


---

## 4. ชุดข้อมูลและตัวแปรที่ใช้ (Dataset & Features)

- จำนวนแถวข้อมูล: 7,394  
- จำนวนตัวแปรทั้งหมด: 15  
- แหล่งที่มาของข้อมูล: https://www.kaggle.com/datasets/adarsh0806/influencer-merchandise-sales/data  


### Data Dictionary


| Attribute             | คำอธิบาย                        | Data Type               | ช่วงค่าที่ถูกต้อง / ตัวอย่าง                |
|-----------------------|----------------------------------|-------------------------|----------------------------------------------|
| Order ID              | หมายเลขคำสั่งซื้อ               | Ordinal                 | 189440                                       |
| Order Date            | วันที่มีการสั่งซื้อ              | Interval (Date)         | 20/07/2024                                   |
| Product ID            | หมายเลขสินค้า                   | Ordinal                 | BF1543, BF1544, BFXXXX                       |
| Product Category      | หมวดหมู่สินค้า                  | Nominal                 | Clothing, Ornaments, Other                  |
| Buyer Gender          | เพศของผู้ซื้อ                   | Nominal                 | Male, Female                                 |
| Buyer Age             | อายุผู้ซื้อ                     | Ratio (Continuous)      | 18–100                                       |
| Order Location        | สถานที่สั่งซื้อ                 | Nominal                 | Las Vegas, Sydney                            |
| International Shipping| จัดส่งระหว่างประเทศหรือไม่     | Nominal (Binary)        | Yes / No                                     |
| Sales Price           | ราคาสินค้า                      | Ratio (Continuous)      | 0–∞                                          |
| Shipping Charges      | ค่าจัดส่งสินค้า                 | Ratio (Continuous)      | 0–∞                                          |
| Sales per Unit        | ยอดขายต่อหน่วย                  | Ratio (Continuous)      | 0–∞                                          |
| Quantity              | จำนวนสินค้าที่ซื้อ               | Ratio (Discrete)        | 1–∞                                          |
| Total Sales           | ยอดขายรวม                       | Ratio (Continuous)      | 0–∞                                          |
| Rating                | คะแนนรีวิว                      | Ordinal(Discrete)      | 1–5                                          |
| Review                | รีวิวลูกค้า                     | Nominal (Text)          | “The product was delivered quickly.”         |


### ตัวแปรเป้าหมาย (Target Variable)

- Total Sales

### ตัวแปรสำคัญที่ใช้วิเคราะห์ (Key Features)

- Buyer Age  
- Shipping Charges  
- Rating  
- Order Date → Month, Quarter  
- DayOfWeek
- IsWeekend  

---

## 5. ระเบียบวิธีวิจัย (Methodology)

### 5.1 Data Cleaning

<p align="center">
  <img src="https://github.com/LN1616/Sales-growth-forecast-ornaments-other-DS512-513/blob/main/Image/Data%20Cleaning%20.png" width="600"> 
</p>

**Data Cleaning Summary**
- ไม่พบค่า **Missing Values** และ **Duplicate Records**  
- ตรวจสอบและปรับชนิดข้อมูลของตัวแปร (**Data Types**) ให้เหมาะสมกับการวิเคราะห์  


### 5.2 Exploratory Data Analysis (EDA)
#### 5.2.1 วิเคราะห์ยอดขายรวมตามหมวดสินค้า (Total Sales by Product Category)

<p align="center">
  <img src="https://github.com/LN1616/Sales-growth-forecast-ornaments-other-DS512-513/blob/main/Image/Total%20Sale%20by%20Product%20Category%20.png" width="300"> 
</p>

จากกราฟยอดขายรวมตามหมวดสินค้า พบว่า **หมวด Ornaments มียอดขายรวม 155,804 ** ในขณะที่ **หมวด Other มียอดขายรวม 63,457**  
หมายความว่า Ornaments สร้างยอดขายได้มากกว่า Other ประมาณ **2.5 เท่า** หรือคิดเป็นสัดส่วนราว **71% ของยอดขายรวมทั้งหมด** เทียบกับ 29% ของหมวด Other  
โครงสร้างรายได้ของธุรกิจจึงพึ่งพาหมวด Ornaments เป็นหลัก และทำให้หมวดนี้เป็นเป้าหมายสำคัญของการวางกลยุทธ์การเติบโตในอนาคต

#### 5.2.2 การแจกแจงอายุของผู้ซื้อรายหมวดสินค้า (Distribution of Buyer Age by Category)

<p align="center">
  <img src="https://github.com/LN1616/Sales-growth-forecast-ornaments-other-DS512-513/blob/main/Image/Distribution%20of%20Buyer%20Age%20%20by%20Category%20.png" width="1500"> 
</p>

การวิเคราะห์การกระจายอายุของผู้ซื้อในทั้งสองหมวดสินค้า ได้แก่ **Ornaments** และ **Other** พบว่าช่วงอายุของผู้ซื้อส่วนใหญ่อยู่ระหว่าง **ประมาณ 18–35 ปี** และมีลักษณะการกระจายที่ใกล้เคียงกันอย่างมาก

#### สถิติเชิงพรรณนา (Descriptive Statistics)
- **Ornaments:** Mean ≈ 26.46, Median = 26  
- **Other:** Mean ≈ 26.48, Median = 26  
ความใกล้เคียงกันของค่าเฉลี่ย (Mean) และมัธยฐาน (Median) สะท้อนให้เห็นว่า การแจกแจงอายุของผู้ซื้อในทั้งสองหมวดมีลักษณะ **สมมาตรโดยรวม** และไม่มีการเบ้ไปทางซ้ายหรือขวาอย่างชัดเจน

#### การกระจายตัวของอายุ
ค่า **Standard Deviation** อยู่ที่ประมาณ **5 ปี** ในทั้งสองหมวด แสดงให้เห็นว่ากลุ่มลูกค้าหลักมีการกระจุกตัวอยู่ในช่วงอายุประมาณ **21–31 ปี** ซึ่งสอดคล้องกับกลุ่มวัยทำงานตอนต้นและนักศึกษา/บัณฑิตจบใหม่ โดยเป็นกลุ่มที่มีกำลังซื้อในระดับหนึ่งและมีแนวโน้มใช้จ่ายกับสินค้าออนไลน์ค่อนข้างสูง

#### รูปแบบการแจกแจง (Distribution Shape)
- ค่า **Skewness** ใกล้ศูนย์ (≈ 0.01–0.02) บ่งชี้ว่าการแจกแจงมีความสมมาตร
- ค่า **Kurtosis** เป็นลบ (ประมาณ -1.1 ถึง -1.2) แสดงถึงลักษณะการแจกแจงแบบ **platykurtic** คือ การกระจายของอายุค่อนข้างแบน และไม่มีช่วงอายุใดช่วงหนึ่งที่โดดเด่นเป็นพิเศษ

โดยสรุป โครงสร้างอายุของผู้ซื้อในทั้งสองหมวดสินค้ามีความคล้ายคลึงกันสูง และสะท้อนว่ากลุ่มเป้าหมายหลักของธุรกิจอยู่ในช่วงวัยเดียวกันอย่างชัดเจน

#### 5.2.3 โครงสร้างยอดขายจำแนกตามช่วงอายุ เพศ และหมวดสินค้า  (Total Sales by Age Group, Gender, and Product Category)

<p align="center">
  <img src="https://github.com/LN1616/Sales-growth-forecast-ornaments-other-DS512-513/blob/main/Image/Customer%20Segment%20by%20Product%20category%20.png" width="600"> 
</p>

จากกราฟแสดงยอดขายรวมจำแนกตามช่วงอายุ เพศ และหมวดสินค้า พบว่า  
กลุ่มลูกค้าวัย **25–34 ปี เพศชาย ในหมวด Ornaments** เป็นเซกเมนต์ที่มียอดขายรวมสูงที่สุด (≈ 58K)

รองลงมาคือ  
- กลุ่มวัย **18–24 ปี เพศชาย ในหมวด Ornaments** (≈ 41K)  
- กลุ่มวัย **25–34 ปี เพศหญิง ในหมวด Ornaments** (≈ 26K)

ในขณะที่หมวด **Other** มียอดขายรวมต่ำกว่าอย่างชัดเจนในทุกช่วงอายุและทุกเพศ โดยกลุ่มที่มียอดขายสูงสุดของหมวดนี้คือ **วัย 25–34 ปี เพศชาย** (≈ 26K)

รูปแบบดังกล่าวสะท้อนให้เห็นว่า รายได้ของทั้งสองหมวดสินค้า โดยเฉพาะหมวด **Ornaments** มีการกระจุกตัวอยู่ในกลุ่ม ** (25–34 ปี)** เป็นหลัก โดยมี **เพศชาย** เป็นกลุ่มลูกค้าหลัก ซึ่งบ่งชี้ว่ากลุ่มดังกล่าวเป็นลูกค้าเป้าหมายเชิงกลยุทธ์ที่ควรให้ความสำคัญในการออกแบบสินค้าและแคมเปญทางการตลาดในอนาคต

#### 5.2.4 การแจกแจงยอดขายของแต่ละหมวด (Distribution of Total Sales by Category)

<p align="center">
  <img src="https://github.com/LN1616/Sales-growth-forecast-ornaments-other-DS512-513/blob/main/Image/Distribution%20of%20Total%20sales%20by%20category%20.png" width="1500"> 
</p>

จากกราฟการแจกแจงของ **ยอดขายต่อออเดอร์ (Total Sales)** แยกตามหมวดสินค้า พบว่าทั้งหมวด **Ornaments** และ **Other** มีลักษณะการกระจายแบบ **เบ้ขวา (right-skewed distribution)** อย่างชัดเจน โดยค่า **เฉลี่ย (Mean)** สูงกว่าค่า **มัธยฐาน (Median)** อย่างมีนัยสำคัญ สอดคล้องกับค่า **Skewness** ที่อยู่ในระดับสูง (ประมาณ **2.86** สำหรับ Ornaments และ **3.09** สำหรับ Other) ร่วมกับค่า **Kurtosis** ที่อยู่ในช่วงประมาณ **11–12**

ลักษณะดังกล่าวสะท้อนถึงการมี **หางด้านขวาที่ยาวและหนา (heavy right tail)** ซึ่งเกิดจากออเดอร์มูลค่าสูงจำนวนน้อย แต่มีอิทธิพลต่อระดับยอดขายรวมของแต่ละหมวดค่อนข้างมาก

เมื่อเปรียบเทียบเชิงปริมาณ พบว่าหมวด **Ornaments** มีค่าเฉลี่ยและส่วนเบี่ยงเบนมาตรฐานของยอดขายต่อออเดอร์ (**Mean ≈ 69.06, SD ≈ 73.19**) สูงกว่าหมวด **Other** (**Mean ≈ 44.25, SD ≈ 59.74**) แสดงให้เห็นว่าโดยเฉลี่ยออเดอร์ในหมวด Ornaments มีมูลค่าสูงกว่าและมีความแปรปรวนมากกว่า ในขณะที่ออเดอร์ส่วนใหญ่ในทั้งสองหมวดมีมูลค่าอยู่ในช่วงต่ำถึงปานกลาง และมีเพียงออเดอร์กลุ่มเล็ก ๆ ที่มีมูลค่าสูงทำหน้าที่เป็น **outlier** ดันระดับยอดขายรวมให้สูงขึ้น

#### 5.2.5 วิเคราะห์ยอดขายรายเดือน ปี 2025 (Monthly Sales Pattern in 2025)

<p align="center">
  <img src="https://github.com/LN1616/Sales-growth-forecast-ornaments-other-DS512-513/blob/main/Image/Total%20Sale%20by%20month%20.png" width="500"> 
</p>

จากกราฟแสดงยอดขายรวมรายเดือนปี 2025 จำแนกตามหมวดสินค้า **Ornaments** และ **Other** พบว่า  

- ยอดขายของหมวด **Ornaments สูงกว่าหมวด Other อย่างมีนัยสำคัญตลอดทั้งปี** โดย Ornaments อยู่ในช่วงประมาณ **12,000–14,000 หน่วยต่อเดือน** ในขณะที่ Other อยู่เพียงราว **4,000–6,000 หน่วยต่อเดือน** ซึ่งสะท้อนให้เห็นว่ารายได้ของธุรกิจในปี 2025 มีการพึ่งพาหมวด Ornaments เป็นแหล่งรายได้หลัก  

- ในเชิงรูปแบบการเปลี่ยนแปลงรายเดือนทั้งสองหมวดมีความผันผวนเป็นช่วง ๆ มากกว่าการเพิ่มขึ้นหรือลดลงอย่างต่อเนื่อง กล่าวคือ Ornaments มีจุดสูงชัดเจนในเดือน **มีนาคม** และ **กันยายน** และมีจุดต่ำเด่นในเดือน **ตุลาคม** ขณะที่หมวด Other มีจุดต่ำในเดือน **เมษายน** และ **กันยายน** แต่โดยรวมยอดขายเคลื่อนไหวในกรอบที่ค่อนข้างคงที่ การสังเกตจากข้อมูลเพียงหนึ่งปีจึงยังไม่สามารถยืนยันรูปแบบฤดูกาล (*seasonality*) ที่ชัดเจนได้

#### 5.2.6 การวิเคราะห์ Boxplot สำหรับค่าขนส่ง ปริมาณที่ซื้อ และยอดขายต่อออเดอร์ (Boxplots of Shipping Charges, Quantity, and Total Sales)

<p align="center">
  <img src="https://github.com/LN1616/Sales-growth-forecast-ornaments-other-DS512-513/blob/main/Image/Box%20Plot%20by%20Shipping%20Charges%20Quantity%20%20and%20total%20sales%20.png" width="800"> 
</p>

**1) Shipping Charges (ค่าขนส่ง)**  

ทั้งสองหมวดมี **Median ของค่าขนส่งเท่ากับ 0** แสดงว่าจำนวนออเดอร์ส่วนใหญ่ไม่เสียค่าขนส่งหรือเสียในระดับต่ำมาก (เช่น ฟรีค่าจัดส่ง / ส่วนลดค่าขนส่ง) อย่างไรก็ตาม ช่วงบนของกล่องและส่วนหาง (*upper whisker* และ *outliers*) ยืดออกไปถึงประมาณ **100 หน่วย** และค่าเฉลี่ย (**Mean**) อยู่ราว **15 หน่วย** ทั้ง Ornaments และ Other สะท้อนว่า การกระจายเป็นแบบ **เบ้ขวา (right-skewed)** คือมีออเดอร์ส่วนน้อยที่มีค่าขนส่งสูงมากกว่ากลุ่มหลักอย่างชัดเจน  

รูปแบบที่คล้ายกันในทั้งสองหมวดบ่งชี้ว่าโครงสร้างนโยบายค่าขนส่งมีความใกล้เคียงกัน แต่กลุ่มออเดอร์ที่มีค่าขนส่งสูงอาจสะท้อนการซื้อจำนวนมากหรือการจัดส่งข้ามประเทศ ซึ่งควรพิจารณาเพิ่มเติมเมื่อวิเคราะห์ความสัมพันธ์กับยอดขายรวม  


**2) Quantity (จำนวนชิ้นที่ซื้อ)**  

ทั้งสองหมวดแสดงให้เห็นว่า **Median = 1 และ IQR แคบ** หมายความว่าออเดอร์ส่วนใหญ่เป็นการซื้อเพียง **1 ชิ้นต่อครั้ง**  
มีเพียงกลุ่ม *outliers* ที่ซื้อ **4–5 ชิ้นต่อออเดอร์** ซึ่งพบไม่บ่อย แต่มีผลต่อค่าเฉลี่ย (**Mean ≈ 1.67–1.72**) ให้สูงกว่า Median เล็กน้อย  

โครงสร้างแบบนี้ชี้ว่า พฤติกรรมหลักของลูกค้าคือซื้อทีละชิ้น หากต้องการเพิ่มยอดขายต่อออเดอร์ กลยุทธ์ที่เน้นการเพิ่มจำนวนชิ้น (เช่น **bundle promotion** หรือ **multi-buy offer**) จะมีความสำคัญมาก  


**3) Total Sales (ยอดขายต่อออเดอร์)**  

ทั้งสองหมวดมีการกระจายของยอดขายต่อออเดอร์เป็น **เบ้ขวาอย่างชัดเจน** มีออเดอร์มูลค่าต่ำจำนวนมาก แต่มี *outliers* มูลค่าสูงต่อเนื่องไปถึงประมาณ **660 หน่วย (Ornaments)** และ **≈ 492 หน่วย (Other)**  

สำหรับหมวด **Ornaments** ค่า **Median ≈ 45 และ Mean ≈ 69** สูงกว่าหมวด **Other** ที่มี **Median ≈ 20 และ Mean ≈ 44** แสดงว่า Ornaments ไม่เพียงมียอดขายต่อออเดอร์สูงกว่าโดยเฉลี่ย แต่ยังมีออเดอร์มูลค่าสูงจำนวนมากกว่าด้วย  

ลักษณะการกระจายแบบนี้หมายความว่า **ยอดขายรวมถูกขับเคลื่อนโดยออเดอร์มูลค่าสูงเพียงส่วนน้อย** ดังนั้นทั้งการตีความสถิติ (เช่น การใช้ค่าเฉลี่ยเพียงอย่างเดียว) และการสร้างโมเดลพยากรณ์ ควรคำนึงถึงผลกระทบของ *outliers* และพิจารณาใช้ตัวชี้วัดที่ทนต่อค่าผิดปกติ เช่น **Median** หรือการแปลงสเกล (เช่น **log-transform**) ร่วมด้วยในการวิเคราะห์เชิงโมเดลต่อไป


#### 5.2.7 วิเคราะห์ยอดขายตามประเทศ (Top Countries by Sales)

<p align="center">
  <img src="https://github.com/LN1616/Sales-growth-forecast-ornaments-other-DS512-513/blob/main/Image/Total%20Sale%20by%20country%20.png" width="800"> 
</p>

จากกราฟแสดงยอดขายรวมของหมวด **Ornaments** และ **Other** จำแนกตามประเทศ พบว่า  

- **สหรัฐอเมริกา** เป็นตลาดหลักที่สำคัญที่สุด โดยมียอดขาย Ornaments ประมาณ **66,127** และยอดขาย Other ประมาณ **18,121** ซึ่งเมื่อรวมกันแล้วสูงกว่าประเทศอื่นอย่างชัดเจน สะท้อนว่าฐานรายได้ของธุรกิจมีการพึ่งพาตลาดสหรัฐฯ ในสัดส่วนที่สูงมาก  

- **สหราชอาณาจักร** เป็นตลาดรองลงมา โดยมียอดขาย Ornaments ประมาณ **33,081** และ Other ประมาณ **15,559** ตามด้วย **อินเดีย ออสเตรเลีย แคนาดา ฝรั่งเศส และไอร์แลนด์** ซึ่งมียอดขายลดหลั่นกันลงไป ลักษณะนี้บ่งชี้ถึงการกระจุกตัวของยอดขายในไม่กี่ประเทศหลัก (US, UK, India) และมี “tail” ของประเทศที่มียอดขายระดับปานกลางถึงต่ำ  

ในทุกประเทศที่อยู่ในกลุ่ม **Top list** พบรูปแบบร่วมกันคือ **ยอดขายของหมวด Ornaments สูงกว่าหมวด Other อย่างสม่ำเสมอ** แสดงให้เห็นว่าความต้องการสินค้า Ornaments เป็นตัวขับเคลื่อนยอดขายหลักในหลายภูมิภาค ไม่ได้จำกัดเฉพาะตลาดใดตลาดหนึ่ง  

#### 5.2.8 เมทริกซ์สหสัมพันธ์ตามหมวดสินค้า (Correlation Matrix by Category)

<p align="center">
  <img src="https://github.com/LN1616/Sales-growth-forecast-ornaments-other-DS512-513/blob/main/Image/Correlation%20Matrix%20.png" width="1000"> 
</p>

จาก Correlation Matrix แยกตามหมวดสินค้า **Ornaments** และ **Other** สามารถสรุปประเด็นสำคัญได้ดังนี้

#### 1) ความสัมพันธ์ระหว่างตัวแปรกับยอดขาย (Total Sales)

**Ornaments**
- **Quantity – Total Sales ≈ 0.62**  
  เป็นความสัมพันธ์เชิงบวกในระดับปานกลาง–ค่อนข้างสูง แปลว่าเมื่อจำนวนชิ้นต่อออเดอร์เพิ่มขึ้น มูลค่ายอดขายต่อออเดอร์มีแนวโน้มเพิ่มขึ้นอย่างมีนัยสำคัญ
- **Shipping Charges – Total Sales ≈ 0.60**  
  สะท้อนว่าออเดอร์ที่มีค่าขนส่งสูง (ซึ่งมักสอดคล้องกับจำนวนชิ้นที่มากขึ้น หรือระยะทางจัดส่งที่ไกลขึ้น) มีแนวโน้มมียอดขายรวมสูงตามไปด้วย
- **Sales Price – Total Sales ≈ 0.28**  
  เป็นความสัมพันธ์เชิงบวกในระดับต่ำ–ปานกลาง หมายความว่าราคาต่อหน่วยมีผลต่อยอดขายต่อออเดอร์บ้าง แต่ไม่ใช่ปัจจัยหลักเท่ากับจำนวนชิ้นและค่าขนส่ง
- **Rating – Total Sales ≈ -0.04**  
  บ่งชี้ว่าในข้อมูลชุดนี้ คะแนนรีวิวแทบไม่มีความสัมพันธ์เชิงเส้นกับยอดขายต่อออเดอร์

**Other**
- **Shipping Charges – Total Sales ≈ 0.74**  
  เป็นความสัมพันธ์เชิงบวกในระดับค่อนข้างสูง–สูง แสดงว่าในหมวด Other ค่าขนส่งเป็นตัวแปรที่เคลื่อนไปในทิศทางเดียวกับยอดขายมากที่สุด
- **Quantity – Total Sales ≈ 0.51**  
  ความสัมพันธ์เชิงบวกระดับปานกลาง แปลว่าการซื้อหลายชิ้นต่อออเดอร์ก็ช่วยดันยอดขายเช่นเดียวกัน แม้จะไม่แรงเท่ากับ Shipping Charges
- **Sales Price – Total Sales ≈ 0.12**  
  สะท้อนว่าระดับราคาต่อหน่วยไม่ได้อธิบายความแปรปรวนของยอดขายต่อออเดอร์ได้มากนัก
- **Rating – Total Sales ≈ -0.06**  
  ยืนยันว่าในหมวด Other คะแนนรีวิวไม่ได้เป็นตัวขับเคลื่อนยอดขายเชิงเส้นที่เด่นชัด

#### 2) ความสัมพันธ์ระหว่างตัวแปรอิสระกันเอง

- ในทั้งสองหมวด **Quantity มีความสัมพันธ์เชิงบวกกับ Shipping Charges**  
  (ประมาณ 0.60 สำหรับ Ornaments และ 0.51 สำหรับ Other)  
  บ่งบอกว่าการซื้อหลายชิ้นมักมาพร้อมกับค่าขนส่งที่สูงขึ้น ซึ่งสอดคล้องกับโครงสร้างต้นทุนการจัดส่งจริง
- **Sales Price มีค่าสหสัมพันธ์ต่ำมาก** กับทั้ง Quantity และ Shipping Charges  
  แปลว่าระดับราคาต่อหน่วยไม่ได้เปลี่ยนไปมากนักตามจำนวนชิ้นที่ซื้อ หรือค่าขนส่งในแต่ละออเดอร์


---

## 6. Business Insights

การวิเคราะห์เชิงลึกจากข้อมูลยอดขายและพฤติกรรมผู้ซื้อ ทำให้สามารถระบุปัจจัยสำคัญที่มีผลต่อยอดขายของสินค้าในหมวด Ornaments และ Other ได้ดังนี้

---

### 6.1 Customer Demographics

ข้อมูลชี้ให้เห็นว่า **ผู้ชายอายุ 25–34 ปี** เป็นกลุ่มลูกค้าที่มียอดการซื้อสูงที่สุดในทั้งสองหมวดสินค้า ถือเป็นกลุ่มประชากรที่มีศักยภาพสูงในเชิงการตลาด และควรเป็นเป้าหมายหลักในการออกแบบแคมเปญหรือกลยุทธ์การสื่อสาร

---

### 6.2 Geographic Insight

ยอดขายส่วนใหญ่มาจาก **สหรัฐอเมริกา (United States)** ซึ่งบ่งชี้ให้เห็นว่า:
- ตลาดสหรัฐเป็นตลาดหลักของสินค้าในสองหมวดนี้  
- การวางสต๊อก, โลจิสติกส์ และแคมเปญควรโฟกัสที่ภูมิภาคนี้เป็นพิเศษ  
- กลยุทธ์ราคาและค่าจัดส่งสามารถปรับให้เหมาะสมกับพฤติกรรมผู้ซื้อในสหรัฐได้

---

### 6.3 Correlation Analysis

#### Ornaments: Quantity เป็นตัวขับเคลื่อนยอดขายหลัก

จาก Correlation Matrix พบว่าในหมวด Ornaments  
**Quantity มีค่าสหสัมพันธ์สูงที่สุดกับ Total Sales (0.62)**  

การตีความเชิงธุรกิจ:
- ยอดขายของสินค้าในหมวดนี้ถูกขับเคลื่อนโดย “จำนวนชิ้นที่ซื้อ” มากที่สุด  
- กลยุทธ์ที่เน้นเพิ่มจำนวนชิ้นต่อคำสั่งซื้อ เช่น  
  - Multi-buy Promotions  
  - Volume Discounts  
  - Bundle Offers  
  จะมีผลต่อยอดขายโดยตรงและให้ผลลัพธ์ได้ดีมากที่สุด

#### Rating ไม่มีผลต่อยอดขาย

ค่าความสัมพันธ์ระหว่าง Rating และ Total Sales อยู่ในระดับต่ำ  
ซึ่งสะท้อนว่า:
- ผู้ซื้อในหมวดนี้ไม่ได้ตัดสินใจจากคะแนนรีวิวเป็นหลัก  
- ปัจจัยด้านราคาและจำนวนสินค้ามีผลมากกว่า

#### Price มีความสัมพันธ์ระดับปานกลาง

ราคามีผลต่อยอดขายในระดับหนึ่ง แต่ **ไม่ใช่ปัจจัยกำหนดหลัก**  
จึงไม่จำเป็นต้องเน้นกลยุทธ์ลดราคาเป็นข้อได้เปรียบหลัก  
โดยเฉพาะเมื่อ Quantity เป็นตัวขับเคลื่อนหลักของยอดขาย

#### Other: Shipping Charges เป็นตัวขับเคลื่อนยอดขายหลัก

จาก Correlation Matrix พบว่าในหมวด Other  
**Shipping Charges มีค่าสหสัมพันธ์สูงที่สุดกับ Total Sales (0.74)**  

การตีความเชิงธุรกิจ:
- ยอดขายในหมวด Other ถูกขับเคลื่อนหลักโดย ค่าขนส่ง ซึ่งมักสะท้อนถึง
  - การซื้อหลายชิ้นต่อออเดอร์ 
  - หรือการจัดส่งระยะไกล/ข้ามประเทศ
- กลยุทธ์ที่ช่วยเพิ่มยอดขายในหมวดนี้จึงควรเน้น
  - การออกแบบ shipping-based promotion (เช่น free shipping threshold)
  - การกระตุ้นให้ลูกค้าซื้อหลายชิ้นเพื่อให้ถึงเกณฑ์ค่าขนส่ง

#### Price มีความสัมพันธ์ระดับต่ำ 

การปรับราคาต่อหน่วยเพียงอย่างเดียวไม่ใช่กลยุทธ์หลัก

#### Rating ไม่มีผลต่อยอดขาย
คะแนนรีวิวไม่ได้เป็นปัจจัยสำคัญในการตัดสินใจซื้อของหมวด Other

---

### 6.4 Strategic Interpretation

จากข้อมูลเชิงลึกทั้งหมด สามารถสรุปกลยุทธ์ทางธุรกิจได้ดังนี้:

1. **Target Segment:**  
   ควรโฟกัสที่ผู้ชายอายุ 25–34 ปี ซึ่งเป็นกลุ่มที่สร้างยอดซื้อสูงสุด

2. **Market Focus:**  
   ให้ความสำคัญกับตลาดสหรัฐอเมริกา ซึ่งเป็นแหล่งรายได้หลัก

3. **Pricing & Promotion:**  
   ใช้กลยุทธ์ที่กระตุ้นจำนวนชิ้นต่อคำสั่งซื้อ แทนการลดราคาเป็นหลัก  
   เช่น Bundle, Multi-buy, หรือ Add-on Discounts

4. **Customer Experience:**  
   ไม่จำเป็นต้องปรับกลยุทธ์โดยยึดตาม Rating มากนัก เพราะไม่ได้ส่งผลต่อยอดขายอย่างมีนัยสำคัญ

---

### 6.5 Summary

โดยสรุป Insight ชี้ให้เห็นว่า **ยอดขายในหมวด Ornaments และ Other ถูกขับเคลื่อนโดยปริมาณการซื้อและพฤติกรรมของลูกค้าในกลุ่มเพศชายวัยทำงานตอนต้น มากกว่าปัจจัยด้านรีวิวหรือราคา**  
กลยุทธ์ที่เหมาะสมที่สุดคือการเพิ่มจำนวนชิ้นต่อคำสั่งซื้อ พร้อมเน้นตลาด US และสินค้ารหัสสำคัญที่ทำยอดขายได้ดี




---

## 7. Recommendation / Action and Impact

จากผลการวิเคราะห์เชิงลึกด้านพฤติกรรมผู้ซื้อ ความสัมพันธ์ของตัวแปร และประสิทธิภาพของโมเดล สามารถสรุปแนวทางปฏิบัติทางธุรกิจที่สำคัญ พร้อมผลกระทบที่คาดหวังได้ดังนี้

---

### 7.1 Customer Strategy: Target High-Value Segment (Male, Age 25–34)

ผลการวิเคราะห์ระบุว่าผู้ชายอายุ 25–34 ปีเป็นกลุ่มที่สร้างยอดซื้อสูงที่สุดในทั้งสองหมวดสินค้า  
จึงควรดำเนินกลยุทธ์ดังนี้:

- ใช้ **Targeted Campaigns** เพื่อสื่อสารกับกลุ่มลูกค้าเป้าหมายอย่างเฉพาะเจาะจง  
- นำ **Personalization Strategy** มาใช้ เช่น แนะนำสินค้าเฉพาะบุคคล (Personalized Product Recommendations)  
- พัฒนา **Bundle Promotion** ที่ตอบโจทย์ความต้องการของกลุ่มนี้ เช่นเซ็ตสินค้า หรือสินค้าคู่กัน  

**Expected Impact**  
การเจาะกลุ่มลูกค้าหลักโดยตรงมีแนวโน้มเพิ่ม Conversion Rate และ Customer Lifetime Value (CLV) ได้อย่างมีนัยสำคัญ

---

### 7.2 Sales Strategy: Leverage Quantity as the Key Driver of Total Sales

จาก Correlation Analysis พบว่า **Quantity เป็นตัวแปรที่ส่งผลต่อยอดขายมากที่สุดในหมวด Ornaments (Correlation = 0.62)**  
จึงควรใช้กลยุทธ์ที่มุ่งเพิ่มจำนวนสินค้าในแต่ละคำสั่งซื้อ ดังนี้:

- **Bundle Promotion** เช่น ซื้อคู่ราคาพิเศษ  
- **Multi-buy Offer** เช่น ซื้อ 2 ชิ้นลด 15%, ซื้อ 3 ชิ้นลด 25%  
- โปรโมชั่น “**Buy More, Save More**” เพื่อกระตุ้นให้ผู้ซื้อเพิ่มจำนวนสินค้าในตะกร้า  

**Expected Impact**  
เพิ่มยอดขายรวม (Total Sales) โดยตรง เนื่องจากโมเดลชี้ให้เห็นว่าโครงสร้างรายได้ของ Ornaments และ Other เป็นแบบ **quantity-driven** มากกว่า price-driven

---

### 7.3 Market Strategy: Focus on the United States (US Market Optimization)

ข้อมูลยอดขายชี้ว่า **ตลาดสหรัฐอเมริกาเป็นตลาดที่สร้างรายได้หลัก** ของสินค้าในทั้งสองหมวด  
กลยุทธ์ที่ควรดำเนินการ ได้แก่:

- กำหนด **Free Shipping Threshold** สำหรับตลาดสหรัฐ เนื่องจากลูกค้ามีแนวโน้มซื้อหลายชิ้นต่อคำสั่งซื้อ → ช่วยเพิ่ม basket size  
- จัดทำ **Localized Promotion** เช่น  
  - แคมเปญ “U.S. Limited Edition”  
  - โปรโมชั่นตามเทศกาลสำคัญของสหรัฐ เช่น Black Friday, Independence Day  
- ปรับปรุงข้อมูลสินค้าและกลยุทธ์สื่อสารให้สอดคล้องกับพฤติกรรมผู้บริโภคในสหรัฐ

**Expected Impact**  
เพิ่มความสามารถในการแข่งขันในตลาดหลัก เพิ่ม Repeat Purchase Rate และลดต้นทุนด้านโลจิสติกส์ผ่านการบริหารสต๊อกที่เหมาะสม

---

### 7.4 Summary of Business Impact

- การเจาะกลุ่มลูกค้าที่มีมูลค่าสูงช่วยเพิ่มยอดขายแบบมีประสิทธิภาพ  
- กลยุทธ์ที่เพิ่มจำนวนสินค้าในตะกร้ามีผลโดยตรงต่อยอดขายรวม  
- ตลาดสหรัฐมีศักยภาพสูงสุดและควรได้รับความสำคัญในเชิงกลยุทธ์  
- การบูรณาการกลยุทธ์ด้านราคา โปรโมชั่น และการปรับแต่งตามพื้นที่ จะช่วยเพิ่มยอดขายอย่างยั่งยืนในระยะยาว

---

## 8. รายชื่อผู้จัดทำ (Contributors)

- Pimwipa Leesongsak (68199160287)  
- Poonyapa Sansupo (68199160283)

---


### Machine Learning : https://github.com/LN1616/Sales-growth-forecast-ornaments-other-DS514-515.git
 
